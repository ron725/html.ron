<!DOCTYPE html>
<html>
<head>
    <meta charset="utf-8" />
    <title></title>
</head>
<body>
    <link rel="stylesheet" href="StyleSheet1.css">
    <h1>פיל</h1>
    <hr style="border: 2px solid black; width: 100%;" />
    <img src="img/African Elephant Photo.jpg" alt="elephant" width="200"/>
    <p>
        פיל הוא מונח לקבוצה פוליפילטית של שלושה מיני יונקים – פיל סוואנה אפריקני, פיל יער אפריקני ופיל אסייתי –
        שהם חיות היבשה הגדולות ביותר בעולם והמינים היחידים ששרדו במשפחת הפיליים.
        בעבר היו מינים נוספים ממשפחה זו, ביניהם הממותה,
        הפלאולוקסודון והסטגוטטרבלודון שאינם נחשבים לפילים רגילים.

        המאפיין הבולט ביותר של הפילים הוא החדק, שבעזרתו הם שותים, אוכלים ומתרחצים.
        מפיהם בולטים שני חטי שנהב, שהפכו אותם למטרה לציד רב שהביא
        לפגיעה קשה בהם. הפיל האסייתי ופיל הסוואנה האפריקני מצויים
        בסכנת הכחדה, ופיל היער האפריקני נמצא בסכנת הכחדה חמורה.
    </p>
    <br />
    <p>
        כל בני משפחת הפיליים הם בעלי חיים גדולים מאוד. משקלם הוא למעלה מ-5 טונות וגובהם למעלה מ-3 מטרים (9.8 רגל).
        פיל הסוואנה האפריקני הוא בעל החיים היבשתי הגדול ביותר שחי בימינו.
        גודלם הרב מעניק לפילים הגנה מפני כמעט כל הטורפים.

        הפיל הגדול ביותר שתועד היה פיל סוואנה אפריקני שניצוד באנגולה ב-1955,
        משקלו היה 12,274 קילוגרם (27,060 ליברות)
        והוא התנשא לגובה של 4.2 מטרים (14 רגל).
    </p>
    <br />
    <p>
        החדק משמש כאפו של הפיל - הפיל נושם דרך נחיריו המצויים בחדק
        (כמו בני האדם הוא מסוגל לנשום גם דרך פיו) וכן מריח דרכם. הפיל הוא שחיין מצוין,
        והוא יכול גם לשהות מתחת למים זמן רב בעת שהחדק משמש לו
        צינור העברה של אוויר, בדומה לשנורקל אצל צוללים אנושיים.
        החדק משמש גם כמעין זרוע עבור הפיל ובאמצעותו הוא יכול לאחוז בחפצים
        ולהרימם, לשאתם או לדחוף אותם. החדק מורכב משרירים רבים
        המאפשרים חוזק וכוח מחד, וגמישות ועדינות רבה מאידך.
        באמצעות חדקו יכול הפיל לברור ולהרים מן הקרקע
        גושי סוכר קטנים מתוך שכבה של חול ובאותה מידה
        הוא יכול להרים גזע עץ במשקל של עשרות קילוגרמים.
        הפיל משתמש בחדק גם כדי ללקט מזון. באמצעותו הוא מגיע אל ענפים גבוהים או שהוא אוסף
        בעזרתו את המזון מן הקרקע ואז מביא אותו אל פיו.
        בכך עושה הפיל בחדק שימוש הדומה ליד אוחזת.
        הפיל מסוגל להשמיע באמצעות החדק קולות הנשמעים למרחוק, כמעין חצוצרה.
        החדק חזק מאוד ומשמש "שוט" לסילוק תוקפים.
        הפיל יכול לשאוב מים באמצעות החדק ולהביאם אל פיו כדי לשתות או להתיזם על גופו כדי
        להצטנן מעט בימים חמים. כמו כן יכול הוא לאסוף
        עפר מן הקרקע ולפזר על גבו כדי ליצור כסות
        דקה שתשמש מגן מפני חרקים עוקצים או נושכים.
    </p>
    <a href="HtmlPage1.html">
        <img src="img/Vector_Up_Arrow_Icon__Arrow_Icons__Up_Icons__Arrow_Clipart_PNG_and_Vector_with_Transparent_Background_for_Free_Download-removebg-preview.png" alt="go back" width="60" />
    </a>
</body>
</html>